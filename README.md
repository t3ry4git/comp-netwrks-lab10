# Лабораторна робота №10 з дисципліни «Комп’ютерні мережі» «Організація доступу до комп’ютерної мережі. Технології VLAN та NAT»

## Мета роботи
Навчити студентів створювати віртуальні комп’ютерні мережі на основі керованих комутаторів та маршрутизаторів, а також впроваджувати віртуальні мережі на базі запропонованої топології.

## План виконання лабораторної роботи
1. У межах запропонованої топології (рис 10.1) створити та налаштувати три віртуальні мережі: VLAN2, VLAN3, VLAN4. Комп’ютери PC0, PC1, PC4 та PC6 помістити в VLAN2 комп’ютери PC2, PC3, PC6 та PC7 помістити в VLAN3, Web-сервер Server0 помістити в VLAV4.
2. Виконати мережеві налаштування комп’ютерів PC0 ÷ PC7 та сервера Server0. На сервері Server0 встановити службу HTTP.
3. Виконати налаштування маршрутизатора Router0 для забезпечення взаємодії комп’ютерів різних віртуальних мереж.
4. Виконати підключення створеної локальної мережі до зовнішнього сервера Server1, забезпечевши при цьому перетворення зовнішніх IPадрес у внутрішні IP-адреси і внутрішніх IP-адрес у зовнішні IP-адреси.
5. Виконати налаштування маршрутизатора Router0 для забезпечення доступу до Web-сервера Server0 із зовнішньої мережі.


## Завдання
1. Побудувати модель комп’ютерної мережі, яка зображена на рисунку 10.1.
2. Покроково виконати необхідні мережеві налаштування мережевих пристроїв. Рекомендується після кожного кроку перевіряти виконані налаштування
3. У режимі симуляції за допомогою утиліти ping дослідити рух службових пакетів по створеній мережі:
* від хоста у VLAN2 до хоста у VLAN3;
* від хоста у VLAN2 до хоста у VLAN4;
* від хоста у VLAN3 до хоста у VLAN2;
* від хоста у VLAN3 до хоста у VLAN4;
* від хоста у VLAN4 до хоста у VLAN2;
* від хоста у VLAN2 до хоста у VLAN3.
Результати спостережень занесіть у звіт.
4. У режимі симуляції за допомогою утиліти ping дослідіть рух службових пакетів із внутрішньої мережі до сервера Server1 і в зворотному напрямку. Звернути увагу на заміну внутрішньої IP-адреси на зовнішню і зовнішньої на внутрішню при проходженні пакету через маршрутизатор Router0. 
Результати спостережень занесіть у звіт.
5. Із сервера Server1 виконайте http-запит до Web-сервера Server0. 
Отриманий результат занесіть у звіт.
